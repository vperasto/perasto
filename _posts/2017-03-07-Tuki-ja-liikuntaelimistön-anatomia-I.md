---
published: true
title: Tuki- ja liikuntaelimistön anatomia I
tags:
  - portfolio
---
## Sisältö ja kurssitavoitteet
Potilaan / asiakkaan fysioterapia prosessina. Tuki- ja liikuntaelimistön anatomia ja fysiologia

Opiskelija:

- osaa nimetä ja palpoiden tunnistaa ihmisen luiden eri osat sekä luurangosta että ihmiskehosta
- osaa nimetä ja palpoiden tunnistaa ihmisen nivelet ja pystyy kuvailemaan nivelten rakennetta ja toimintaa
- pystyy nimeämään ihmisen lihakset, niiden kiinnityskohdat ja pystyy erittelemään niiden toimintaa ihmisen liikkumisessa
- löytää lihasmalleista ja ihmiskehosta lihakset ja niiden kiinnityskohdat
- osaa mitata luotettavasti ja toistettavasti lihasten voimaa ja nivelten liikkuvuutta eri menetelmien ja mittareiden avulla sekä osaa tulkita ja selittää saatuja mittaustuloksia
- osaa mitata ja analysoida luotettavasti ja toistettavasti ihmisen asentoja, liikettä ja liikkumista eri fysioterapian tutkimismenetelmiä apuna käyttäen

## Kurssista omin sanoin / oma oppiminen
Kurssi avasi portit ihmiskehon saloihin. Alkujärkytys olikin kova, koska  latinankielisiä termejä alkoi sadella heti ensimmäisellä tunnilla. Asiaa ei helpottanut se fakta, että luokkatovereista osa on hierojakoulun käyneitä ja ymmärsivät mistä puhuttiin. Luulen, että kurssin tiukka etenemistahti määräytyi heidän tietotaitojen perusteella. Tuntui, että tipuin heti ensimetreillä kärryiltä. Ahkeralla kotiopiskelulla pääsin takaisin "kärryille" ja lihasten / luiden nimet alkoivat jäädä päähän, vaikka joka tunnilla tulikin roppakaupalla uutta asiaa. Palpoinnit, eli lihasten ja luiden tunnistaminen käsin toisen kehosta, oli uusi asia koodarille joka oli tunnustellut ainoastaan näppäimistön pintaa viimeiset 12 vuotta. Tulevina vuosina toivon, että hierontojen ja käytännön harjoitusten kautta saan enemmän varmuutta tähän asiaan.
