---
published: true
title: Tuki- ja liikuntaelimistön anatomia I
tags:
  - portfolio
---
## Sisältö ja kurssitavoitteet
Potilaan / asiakkaan fysioterapia prosessina. Tuki- ja liikuntaelimistön anatomia ja fysiologia

Opiskelija:

- osaa nimetä ja palpoiden tunnistaa ihmisen luiden eri osat sekä luurangosta että ihmiskehosta
- osaa nimetä ja palpoiden tunnistaa ihmisen nivelet ja pystyy kuvailemaan nivelten rakennetta ja toimintaa
- pystyy nimeämään ihmisen lihakset, niiden kiinnityskohdat ja pystyy erittelemään niiden toimintaa ihmisen liikkumisessa
- löytää lihasmalleista ja ihmiskehosta lihakset ja niiden kiinnityskohdat
- osaa mitata luotettavasti ja toistettavasti lihasten voimaa ja nivelten liikkuvuutta eri menetelmien ja mittareiden avulla sekä osaa tulkita ja selittää saatuja mittaustuloksia
- osaa mitata ja analysoida luotettavasti ja toistettavasti ihmisen asentoja, liikettä ja liikkumista eri fysioterapian tutkimismenetelmiä apuna käyttäen

## Kurssista omin sanoin / oma oppiminen
Kurssi avasi portit ihmiskehon saloihin, vaikka alkujärkytys olikin kova. Latinankielisiä sanoja alkoi sadella heti ensimmäisellä tunnilla. Luokkatovereista osa on hierojakoulun käyneitä, joten tuntui, että tipuin heti ensimetreillä kärryiltä. Onnekseni ahkeralla kotiopiskelulla pääsin takaisin kärryille ja lihasten / luiden nimet alkoivat jäädä päähän, vaikka joka tunnilla tulikin uutta asiaa. Palpoinnit eli lihasten ja luiden tunnistaminen käsin toisen kehosta, oli uusi asia koodarille, joka oli tunnustellut lähinnä näppäimistöä viimeiset 12 vuotta. Tulevina vuosina toivon, että hierontojen ja käytännön harjoitusten kautta saan enemmän varmuutta tähän asiaan.
